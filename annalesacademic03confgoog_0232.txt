222 1. 1. van OOSTERZEE

philosophandi ratione non magis consulitur, quam animi tranquillitati. Ani-
mus enim humanus non sine· acerbo quodam dolore separari se sentit a
pristino adorationis obiecto , amissamque fidem · deplorat, praesertim si iam
a teneris inde Evangelii suavitatem gustaverit. Leonum atque tigridum
dentes , uno ictu miserrimam victimam dilacerantes , fortasse minus sunt
periculosi, quam venenati serpentum morsus et viperarum, quibus praeda
tandem miser-rima morte succumbit. Scepticismus discidium alit internum,
quod non potest non nos infelicissimos reddere , si saltem veritas religiosa
nobis quaestio est revera vitalis. Quum vero in discidio eiusmodi interno
acquiescere nullo modo per totum vitae spatium possimus , aut aliquando
Mysticismi evadamus necesse est, aut Materialismi fautores, Ita haud
paucos his nostris diebus videmus, qui a reiecta Scripturas auctoritate
initium facientes , in dubitando semper ulterius processerunt, ut mox illa
quoque , quae antea strenue defenderant, i‘is verba vocesque videantur ,
praetereaque nihi1.· Nec mirum , quum Scepticismi ope vitae internae
nervi tandem necessario incidi debeant. ⁸Eius enim fautoribus tam diu
tantum religiosis manere licebit, quamdiu obliviscuntur, quid de patefac·
tionis, de miraculorum , de cuiuscunque rei supra naturam positae absur-
ditate profiteantur. Excordes autem simus oportet , nisi intelligamus , hoc
modo veri nominis religionem verbo quidem admitti , reapse autem , sin
min us tolli , saltem ita imminui , ut eius causa semper conclamatior fiat.
Quod omnino contra scepticorum sententiam, nequaquam contra ipsos
scepticos dictum sit. Extremae arrogantiae foret, ipsos homiues iudicare ,
quorum corda perscrutari non possumus , licet eorum opiniones condemne-
mus, ne addam , perversam theoriam subinde meliore propugnatorum ns·
tura aliquatenus corrigi, prouti ab altera parte optima theoria perversa
praxi subinde contaminatur. Hic tamen non quaeritur, quid intus sen·
tiant, neque quid aperte profiteantur Scepticismi hodierni patroni; sed
quid, si sibi constare velint, profiteri cogantur, neque e sanae logices
principiis defugere possint. Et hoc si quaeritis, iam neminem paulo peri·
tiorem id fugiet, Scepticismi regn um neque disciplinae Theoloyicae magno·
pere prodesse , neque φα· Ecclesiae Christi. Ad prius quod attinet , ger·
manae scientiae est, non tautum quid non sit, sed etiam, quid sit
indicare. Triumphante autem Scepticismo , ipsum disciplinae theologicae

