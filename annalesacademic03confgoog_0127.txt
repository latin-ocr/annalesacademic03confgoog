ORATIO. 117

sunt, nisi prorsus abiiciamus nansnn memoriam , medicorum etiam causa
vindicari debent et, quantum opus est, augeri.

Multi sunt in patria nostra ‚ qui sordidae parsimoniae causa pro tribus,
quae hodieque florent, universitatibus unam modo servandam esse cen-
seant eamque, si res ita ferat, nonnihil amplificandam. Alii, liberales illi,
quos inter magna doctrinae laude conspicui ‚ quandoquidem nulla spes ipsis
esse videtur fore, ut singulae , quae exstant, Academiae cum numero do·
ctorum , tum etiam variis studiorum praesidiis ita augeantur, ut suum
ipsae vindicare honorem , civitatis promovere salutem et vero doctrinas
artesque ingenuas magis magisque provehere possint, tres illas Musarum
sedes coniungendas esse existimant et in unum patriae locum veluti cogendas.
Equidem, Auditores, quamvis haud diffitear, liberalium illud consilium
habere quo sese commendet, pluribus tamen de causis reiiciendum esse
arbitror. Missas facio ceteras , ab argumento nostro magis minusve alienas.
Hoc unum contendo, nisi plures habeantur Academiae, medicam institutio-
nem longe minus fructuosam fore quam in praesenti rerum conditione.
Est haec nimirum huius institutionis ratio, ut , increscente discipulorum
numero , decrescant institutionis fructus. Metaphysicis , historicis , poli-
ticis scholis, ut· alias taceam, sive decem intersint, sive centum , sive
plures etiam auditores , ad singulorum progressus nihil facit. Alius longe
naturae et medicae sunt quaeque ad medicinam praeparant, latiori vocis
significatione physicae nuncupatae. In his enim non tantum audire , sed
etiam intueri, sed observare , non assidere modo , sed agere , sed operari
debent discipuli. Quod cum et spatium requirat et variam supellectilem ,
apparatus, instrumenta, naturae producta, quo maior studiosorum nume-
rus , eo minor erit opportunitas discendi. At huic incommodo de refor-
matorum sententia subveniri poterit. Quemadmodum auditoria , sic etiam
laboratoris et amphitheatra et alia quaecunque loca institutioni destinata ‚
sic apparatus et adminicula, sic observandae et varie tractandae materies,
fossilis , plantae , animalia discentium numero accommodari possunt. Pos-
sunt, Auditores 3 de multis ipse affirmo. Sed aliud quid est posse, aliud
futurum esse. Confidant reformatores , tantam in posterum fore publicam
institutionem curantium liberalitatem , ut desideratis continuo prospiciant ,
equidem non confido adeoque certa pro incertis esse sumenda statum Quod

