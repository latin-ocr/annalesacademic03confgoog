52 G. G. PLUYGERS

iacere sinat? verendumne est, ne veterum linguarum studium, quod solum
illius prudentiae fontes aperit, annales generis humani evolvit, principia
civitatum ac rerum publicarum illustrat, negligatur umquam aut obsoles-
cat Ρ Haec erat quam dicebam perpetuam et necessariam veterum lingua·
rum scientiae utilitatem. hoc firmum illud antiquarum litterarum studii
praesidium, quo quamdiu munitum esset, staturum ipsum atque integrum
fore contendebam.

Nam quid ego, AA. , ipsum illud studium propria quadam utilitatis
commendatione efferam? quam quidem nullam babet neque vero habere
potest. Hoc enim ei commune est cum ceteris studiis quae in qualicun.
que pulcri venustique specie contemplanda versantur , ut honestae ac vere
humanae delectationis non utilitatis fructu aestimandum sit. Quod tametsi
aliter esset ‚ tametsi certam maximorum commodorum spem ostenderet ,
hac· tamen spe vereor ut quemquam alliceret. Ea enim est pulcri venusti·
que natura, ut a quo cernatur eum sua vi per se solum trahat ardenti·
que amore incendat, quem vero non trahat, ut ab eo ne cernatur quidem
necesse sit3 quam cernendi percipiendique facultatem ‚ ne maximo quidem
utilitatis praemio proposito ‚ nemo possit aut in aliis aut in se ipse excitare.

Hanc igitur fiduciam afferre oportet qui veterum litterarum studium
numquam interiturum esse firmiter sperant: primum , fore semper qui eo
ingenio praediti sint, ut quid decorum ac venustum sit percipere et per.
sentiscere possint3 tum vero antiquarum litterarum venustatem numquam
ex conspectu hominum abreptum iri veterum linguarum ignoratione obvo-
lutam. Hoc autem ne fiat unquam vereri quid aliud est quam vereri , ne
aliquando homo hominem se esse obliviscatur nihilque humanas res ad se
pertinere arbitretur? Alterum vero , fore semper ingenuo ac liberali animo
praeditos quos Graeca Latineque ven ustas trahat atque in admirationem
rapiat, quis Vos, Optimi Adolescentes , intuens desperare possit? Fuit
semper nostrae gentis propria sanae doctrinae atque eruditionis laus, cum
reliquarum artium disciplinis tum vero litterarum atque humanitatis studio

“ quaesita ac comparata. Hanc laudem a maioribus partam Vestraeque in.

dustriae commissam Vos tuebimini posterisque integram incolumemque tradetis
Ita si quando ubique ab omnibus veterum litterarum studium relinquatur
vel abiiciatur‚ per Vestram tamen virtutem manebit atque durabit.

 

 

