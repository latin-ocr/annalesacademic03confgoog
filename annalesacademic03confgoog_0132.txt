122 G. nicaeo

huic incommodo prospicere. Quod etsi magnis apud nostrates ‚ quibus
iusta veneratio mortuorum esse solet , ut olim , ita nunc etiam prematur
difficultatibus, amplificandis tamen nosocomiis, mutanda humationis norma,
gratuito ruris incolarum lethali morbo laborantium hospitio ‚ plurium Aca-
demiae bene volentium conspiratione cum hic , tum alibi fleri posse ‚ non
est quod dubitemus. ⁸

At physiologicis etiam opus est laboratoriis ‚ hodiernae disciplinae rationi
accommodatis. Quae habemus ‚ Auditores ‚ quemadmodum institutioni ‚
sic quoque scientiae provehendae mirum quantum profuerint. Tanta vero
desiderantur , ut explere lacunas vel potius Goettingensium et Heidelber-
gensium exempla sequi, ceteros superantium omnes, ad patriae disciplinae
vindicandum honorem admodum necessarium sit.

Quid tandem de nosocomiis dicam? Ubi angusta sunt et male con-
structa, ubi minor recipitur aegrotantium copia , quam ‚ incolarum habita
ratione ‚ recipi possit, ampliora debent aedificari et liberaliter instrui, facili
dato pauperibus aditu talique cum medicis eorum curam gerentibus con·
ventione faeta ‚ qua clinica , quam vocant, institutio quam optime plumo-
veatur. Qui , quae hactenus in Academiis nostris fuerunt instituta, me-
dicis practicis informandis destinata , vel parvi ducunt vel nullius fere mo-
menti, aut ea non cognoscunt, aut inepti sunt harum rerum iudices ‚ aut
consulto cogitateque veritatem obscurant. Ultraiecti nimirum ‚ ut exemplum
afferam ‚ computatis in nosocomio decumbentibus aegris iisque, qui con-
sultandi causa alternis diebus ibidem versantur ‚ bis mille et quod excedit
quotannis ad clinieas exercitationes inserviunt. Quibus quidem exercita-
tionibus qui sedulo intersunt medicinae studiosi, intersunt autem per in-
tegrum biennium omnes , ea modo gaudeant ingenii felicitate , sine qua
nemo quisquam vero nomine medicus esse possit , ita informantur , ut ,
spatiis academicis decursis , ad artem salutarem suo Marte factitandam
accedant omnino parati. Nihilominus, Auditores, permulta desiderantur.
Nosocomium, indefessa licet administrantium cura probabili munditie nitens
aptaque et eleganti fere supellectili instructum, tam parvum est, tam male
constitutum aegrisque curandis tam parum accommodatum , ut novum
exstrui debeat, quod oum architecturae, tum etiam hygieines et vero the·
rapeutices principiis apprime oenveniat. At non satis factum fuerit ‚ nisi

 

