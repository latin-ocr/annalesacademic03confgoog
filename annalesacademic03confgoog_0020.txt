-10 P.L.RYKE

sanequam memorabile est, si fructus speratos inde percipere velis, non
‚opus erit ut divinatione rei ducaris latentis quam ante te nemo suspicaba-
tur, imo non multum nocebit, si vel a falsa hypothesi initium duxeris;
pariter modo auscultes et omnia auscultes quae natura respondeat. Non
audies fortasse quidem ea quae cognoscere cupieras praedicantem naturam ,
sed tamen praedicabit aliquid , quod , si sine praeiudicio excipias , viam
monstrabit ad rem abditam et occultam , quae nec tibi nec cuiquam‘
alii ante venerat in mentem. Responsa, quae natura dat, sunt qui-
dem brevissima , sed simul verissima. Fingamus nobis hominem aliquem ,
cui , quum rem silendam sibi commissam servet, ad omnes tamen quaes-
tiones ipsi propositas , absque mendaciis respondendum sit; num putas
te diu de illa re fore incertum?

Quod modo dixi, naturam interrogatam non semper respondere id quod
explorator exspectaverat, sed contra ostendere aliquid inopinatum, quod
moneat exploratorem de alia re , quam , eodem tramite pergens , mox inven-
turus, sit, huius rei multa afferri possunt exempla, sed non facile evidentius
afferetur quidquam , quam quod accidit celeberrimo usmaro. Hic enim ,
qui de natura electricitatis suam sibi fin xerat theoriam , multis partibus a
vulgari opinione diversam, inter alia suspicatus erat non aliter fieri posse,
quin si fluxus electricus per filum metalli flueret, aliud metalli filum , in
propinquitate positum , eiusdem fluxus vim experiretur. Cuius rei quum
nullum etiam tum apparuisset indicium , in explorando non cessavit. Primi
conatus omnino fuerant irriti, et ne tum quidem , quum experimenta per
longe maiores apparatus quam qui ante fuerant adhibiti repeterentur, ullum
eventum habuit exploratio. Igitur nequaquam vidit quod se visurum
esse exspectaverat. Contra vidit quod non exspectaverat. Quo enim tem-
poris puncto fluxus per filum fluere coepit, paululum deflectere vidit acus
in instrumentis , quibus utebatur, quem eundem motum observavit quo
temporis puncto fluxus in filo desinebat, per medium autem, inter duo
illa pimcta, temporis spatium nullus omnino motus observabatur. Unus·
quisque physicus , ingenio mediuS‚ sine dubio eo tantum advertisset
animum , utrum id quod exspectaverat accideret necne; parvas illas , forte
fortuna observatas , et .incipiente et cessante fluxu, deflectiones omnino
neglexisset, utpote ex caussa fortuita ortas. Non ita egit ille , qui princeps

 

