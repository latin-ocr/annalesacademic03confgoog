42 G. G. PLUYGERS.

animi dolore indignantur. Aevi enim vitio effectum esse utilitatis potius
quam virtutis et humanitatis fructu omnia aestimantis , ut' firmissimum
litterarum praesidium, iuvenilis institutio in antiquarum linguarum studio
posita, convellatur iam ac deiiciatur 3 quod enim ipsi in iis solis linguis
discendis operae temporisque consumsissent, id nunc ita in multarum
rerum ac linguarum utiles scilicet fructuosasque disciplinas distrahi ac dis·
sipari , ut iuvenilis animus iam neque consistat neque possit ad percipien-
dam antiquorum scriptorum ¹praestantiam pervenire; metum adeo esse ne
ingravescente in dies malo ita iudicia depraventur , ut tandem illustrissima
antiquitatis monumenta ad insigne generis humani detrimentum perpetua
oblivione atque silentio obruantur,

Alii contra —- quod genus hominum fere exortum est, ex quo pluri·
morum sollertia hac nostra et patrum memoria rerum naturam feliciter
perscrutata quae acute invenisset non minus ingeniose ad augendas cum
publicas opes tum privatas contulit adque vitam lautam beatam elegantem
excolendam accommodavit ·—- ex eo inde igitur tempore queruntur alii
iuvenilem aetatem , ad adipiscendam earum rernm scientiam quibus instruc·
tus vitam quis postea cum fructu dignitatis et opum possit degere unice
appositam , in linguis quibusdam discendis profundi, quarum peritia ad
hominum quibuscum una vivimus consociationem minime necessaria sit,
sed unice ad eiusmodi scriptorum intelligentiam conducat in quibus , si
ulle omnino , tenuis certe imperfecteque rerum scientia appareat ‘hodieque
longe superata. Namque veterum scripta de mundo et de orbe terrarum
deque universa naturae vi tam mira commenta tradere, ut ne falsas quidem
aut incertas sanorum hominum opiniones, sed aegrorum .visa et somnia
referre videantur: multa sane iis contineri ad vitam recte instituendam
adque civitates bene ordinandas prudenter excogitata , sed neque ea ad
nostram vitam aut ad nostram rem publicam sine gravi ‘omnium rerum
perturbatione transferenda ; aut si nullam necessariam utilitatem afferant ,
sed animi liberam quamdam et honestam oblectationem , eam certe peti
posse ex scriptis eorum hominum metandis , qui linguis utantur , quarum
scientia possit ad hodiernae vitae usum conferri3 itaque non amplius feren-
dum esse, et mox fore ut ne amplius feratur, ut iuventutis institutio ad
paucorum voluntatem regatur, desidiosam quamdam veterum scriptorum

