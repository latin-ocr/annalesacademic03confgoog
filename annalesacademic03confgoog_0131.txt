ORATIO. 121

culti ‚ disciplinarum studiis parum apti civibus academicis adscribantur.
Quod si factum fuerit , mutatis mutandis ‚ academica medicorum exami-
natio tantam civibus securitatem promittet, quantam ulla probatio possit.

Superest, ut amplificationem universitatum commendem ad vindicandam
et vero perficiendam medicinam in patria nostra perquam necessariam. Non
talem volo , qua vel duplicando vel etiam triplicando docentium numero,
Germanorum aliorumque ad exemplum , una modo singulis committatur
disciplina. Hoc enim cum ad pia vota refero de perfecta universitatis specie
somniantium , tum vero minoris mihi frugis fore videtur, quam vulgo qui-
dem putatur. Haud sane infitior , in Academia tam ample constituta
singulis disciplinis plus operae tribui posse quam ubi diversa docendi ne-
cessitate singuli professores obruti sunt; at vero nec constat, tributum iri ,
nec facile negaveris ‚ etiam obrutos illos duplicata tanquam industria tan-
tum saepe praestitisse, quantum alii praestent minus negotiosi. Quid
quod discentium interesse possit, ut plures disciplinae ab uno eodemque
praeceptore tradantur. Sapienter , ut hoc utar ‚ clinices professori cum
therapia specialis demandatur, tum etiam medicaminum virtutis exponen-
dae provincia. Haec enim et illa ‚ quae salutarem ipsam artem spectant,
si diversis committuntur, magnus omnino metus est, ne discrepantibus
opinionibus ita confundantur studiosi, clinicam ut institutionem aut non
intelligant aut parvi ducant, certissimo civitatis detrimento. Reputanti
vero, quantos ‚ ut ceterae , sic medicae quoque disciplinae hoc maxime
saeculo progressus fecerint ‚ quibus nimirum factum sit , ut et histologia et
pathologica , quae dicitur, anatome , et ophthalmologia et alia tradi debeant,
de quibus in Regio decreto , quod institutionis superioris sive fundamen-
tum sive normam continet , nihil prorsus praescriptum est, augendum esse
docentium numerum ‚ nemini non perspicuum erit.

Maioris autem necessitatis cum eorum est augmentum ‚ quibus anatomes
indigent et physiologiae professores ‚ tum etiam pathologicae et vero clinicae
institutionis apparatus et materiae. Accurata corporis humani notitia totius
medicinae quasi fundamentum est. Itaque hominibus opus est cum vivis ,
tum etiam mortuis ‚ quos perscrutari possint medicinae studiosi. Cadave-
rum eheu, talium certe , quae studiis inservire possint anatomicis ‚ tanta
patriis in Academiis est penuria ‚ nihil ut antiquius esse debeat quam

16

