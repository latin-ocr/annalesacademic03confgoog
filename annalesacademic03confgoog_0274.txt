264 E. Ι. DIEST LORGION

sitatem eorum turbare consonantiam; sed lyrae similes esse ς quae multas
quidem et diversas chordas habeat, unum autem sonorum concentum efficiat.
Imo, quam plurimi audiuntur· accentus dissonantes haud raro prorsus alius
quam Sacrae Scripturas soni.

Quae dixi , sat validas mihi videntur exhibere rationes, cur auctoritatem
Patrum in Theologiae parte exegetica, morali, dogmatica reiiciamus. Ad
unam praeterea Theologiae Christianae partem nunc animum attendamus ;
nempe , ad eam cuius argumentum est origo librorum Codicis Sacri quaeque
historia critica librorum Veteris et Novi Testamenti vocari solet.

Gravissima sane est quaestio, quo tempore et a quibus scriptoribus hi
libri confecti sint. Usque ad saeculi decimi octavi medium nemo fere
aliam hac de re habuit opinionem , quam quae ab antiqua Ecclesia erat
tradita. Superioris autem saeculi postremis decenniis multi dubitare coepe-
runt, praeeuntibus inprimis messmam ac samanae, an traditio illa cum
veritate esset consentanea. Et nostra aetate haud pauci exstiterunt, qui
negandam esse authentiam plurimorum librorum et Veteris et Novi Testa·
menti opinati sunt. Alii vero acriter se iis opponunt, nonnulli etiam
quod ad libros Veteris, plures tantum quod ad libros Novi Testamenti
attinet. In his discidiis e scriptis Patrum Ecclesiasticorum a multis arma
et munimenta petuntur, ad defendendam authentiam horum librorum. Sed
admodum caute etiam hac in re Patribus illis uti oportet, et cavendum
sedulo, ne Patrum testimoniis et opinionibus plus tribuatur, quam par
est. Auctoritas saltem iis in dirimenda quaestione de origine Sacrarum
scripturarum concedi minime debet. Non dict), omnia quae testantur
et opinantur falsa esse. Iaonge absit! Sed hoc volo, non ideo tanquam
vera accipienda esse , quae de hac quaestione testati et opinati sunt,
quia Patrum Ecclesiasticorum sunt testimonis et opiniones. Ponderanda
potius quam numeranda eorum testimonia, opiniones acri examini subii-
ciendae. Ipsorum enim ingenium criticum multum relinquit desideran-
dum3 minime vacui erant ab opinionibus praeoccupatis , et quae testantur,
non omnia fide sunt digna, nam nimis saepe erant creduli. E magna
copia argumentorum , quibus haec confirmare possim , quaedam tantum in
medium proferam.

De origine librorum Veteris Testamenti apud Iudaeos , quo tempore orta

 

