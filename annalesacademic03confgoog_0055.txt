ο-ὶιΛΤιο. 45

ratio temporibus reguntur tum vero etiam eloquentia, qua nihil est cum
humanitate coniunctius. Ita quemadmodum singuli homines suum quisque
dicendi genus sequuntur, sic singularum quoque aetatum oratio proprium
quoddam habet et peculiare. Hoc quoque notandum et pernoscendum est,
si quis de monumentis ingenii humani recte existimare velit. Namque ut
de pictura vere iudicari non potest, nisi in eadem luce in qua est absoluta
proponitur, sic de operibus orationis facultate perfectis pravum atque per-
versum iudicium erit, nisi luce temporum illustrantur quibus fuerunt
composita.

ltaque, AA. , boc antiquarum litterarum studio cum reliquarum artium
studiis commune est, quod in pulcro venustoque cognoscendo percipien-
doque versatur: illud vero proprium babet, quod mentis intentione non
sensuum affectione ad hanc perceptionem ducimur3 tum ceterorum artifi-
ciorum species aperta et explicata ad delectationem proponitur, antiquarum
litterarum venustas tecta et occulta et involuta multaque industria ac
longe labore retegenda et evolvenda: quippe quarum praestantiam, nisi
accurata eam veterum linguarum totiusque antiquitatis seientia collustret,
in obscuritate latere necesse sit.

Eiusmodi autem studio, praesertim cum arduum aditum habeat et
magnis sit obstructum difficultatibus, umquam se dedisse multos, ut non·
nullos contendere vidimus , parum credibile erit de humana natura pru-
denter aestimanti. Etenim quamquam negari non potest insitum esse
homini, ut pulcri speeie delectetur et commoveatur, hoc tamen ita intel-
ligendum est, ut plurimorum ea animos percellat, si sit cum sensuum
illecebris connexa, paucissimorum , si sine illis blandimentis sola mentis
perceptione comprehendatur. ,

Vereor, AA., ne hoc argumentum ex humani generis aestimatione pe-
titum, ita adumbratum potius quam explicatum, parum Vobis ponderis
habere videatur ad eorum sententiam refutandam , qui ardens quondam
multorum lateque diffusum antiquarum litterarum studium nunc prope·
modum exstinctum esse non sine nostra reprehensione lugere solent. Ve-
rum omnis instituta de humana natura disputatio longiorem et subtiliorem
inquisitionem desiderat, quam ut hic possit sine molestia Vestra explicari.
Expromam potius igitur quibus ex rebus conficiam bonarum artium studia

