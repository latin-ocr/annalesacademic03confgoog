ORATIO. 233

communis Christi Ecclesiae , Theologiae , Academiae amor ‚ quasi sepimen-
tum sit atque indivulsum ligamen! .
Nec voe insalutatos dimittere possum , Amici , quos vel Roterodami,
vel hic, vel alibi· etiam iam diu cognovi, aut collegae, aut fautores, aut
cognatos fratresque κατὰ πνεῦμα integerrimos , quique, quali erga me
animo sitis , hac ipsa hora praesentia vestra monstratis. Quare inter vos
nutritum, eheu, desidero, matura morte Reipublicae litterarum , amicis ,
mihi quoque ereptum P Quis desiderio sit pudor aut modus tam cari
capitis P Multis ille bonis flebilis occidit, nulli autem flebilior, quam tibi,
nonnum! Quo magis mihi gratulor, tot alios superstites, imo hic prae·
sentes videns, quorum amicitiae documenta , et antea et recentissimo tem-
pore in me praestita, imis meis infixa manent medullis. Pergite, Viri
coniunctissimi, amicum amore vestro, imprimis vero votis atque precibus
persequi, ipsique iunioribus, quod iam estis, maneatis exempla quibus ap·
pareat, germanos Theologos atque homines Christianos nequaquam scep-

ticos essel
Et ita tandem ad vos compellandos accedo, lectissimi Iuvenes , quos

iam salutare liceat eiusdem almae matris mecum gratissimos filios! Nullus
inter vos cui non, si forte possim , sincere prodesse cupiam ; me recipitote
igitur, quaeso, tanquam virum , propriae iuventutis nequaquam oblitum,
vestramque ita amantem ‚ ut de vobis, patriae atque Ecclesiae spe , iam
optima quaeque exspectet. Quod vobis prae caeteris dictum sit, futuri
Theologi, quos iam nanciscor auditores, discipulos, spero et amicos ac

commilitones! Omnino commilitones, nam militandum erit et vobis etmihi, ‚

quum difficillimo tempore sanctam in Theologiam iunctis viribus incum-
bamus. Quonam animo quoque Duce equidem hanc palaestram ingrediar,
oratione mea et vos audivistis. Hoc unum addere liceat, mihi prae om-
nibus Evangelii· placitis summum illud praeceptum de mutuo amore pla-
cere , qui utinam olim aliquando theologicum excipiat odium , imo illud
nucem aliorumque mihi vitae symbolum esse: neminem condemno, in quo
aliquid Christi reperio, Talem igitur me habeatis velim , qui, quod ipse
profecit diuturna experientia sanctissimi muneris, id totum in vestrum
emolumentum convertere, neque scholis tantum, sed familiari etiam com·

mercio vobis prodesse aliosque docendo ipse quotidie discere cupiat. Quid·
30

