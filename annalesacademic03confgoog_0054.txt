44 G. G. PLUYGERS

Verum antequam ad hanc disputationem acced0, nostra quodammodo
defensio mihi suscipienda est evellendaque falsa multorum opinio quam
supra commemoravi, quasi studium antiquarum litterarum , quo nunc non
multos admodum teneri satis constat, olim vulgare fuerit et a plurimis
cum eo humanitatis fructu exerceretur, quem qui recte exercent ex eo
quaerere oportet. Sed ne vagetur oratio , primum explanandum videtur
quid hoc studium de quo quaerimus intelligi velim ‚ cuius rei certam de·
finitionem quam omnes amplectantur adhuc desiderari video. Hoc igitur
studium dico assiduam et vehementem animi ad antiquas litteras applica-
tam cum intelligendi voluntate occupationem , quae sensum quemdam de-
lectationis praebeat ex sana eorum operum admiratione profectum quae
excellentissima antiquitatis ingenia summo artificio orationis facultate ex-
presserunt. Haec autem occupatio , in quotidiana consideratione ac con-
templatione consistens , peritiam parit de toto hoc genere iudicandi quod
cum orationis facultate coniunctum est3 delectatio vero et admiratio
aemulationem excitat, quae si cum iudicandi peritia accedit ingenium et
exercitatio , rursus opera condit egregia , praeclara , nobilissimis illis monu-
mentis minime postponenda.

Sed plurimum distat inter delectationem quam percepta orationis excel·
lentia affert et eam quam cetera habent artificia , quae cum in naturae
imitatione consistant opera condunt quae sensibus percipiuntur. Haec enim
facilem habent considerationem nulla rerum ignoratione impeditam3 nam
ad ea contemplanda satis est ut oculis adspicientur vel auribus accipiantur.
Verum quae orationis facultate perfecta sunt, ad ea multarum rerum
scientia instructum accedere qui percipere velit oportet. Etenim primum
omnis oratio in aliquo argumento versetur necesse est, quod nisi quis
cognitum habet, nulla erit orationis aestimatio, quippe cuius virtus in eo
maxime cernatur, ut sit ad rerum dignitatem apte inventa ac disposita ver-
bisque ad subiectam materiem accommodatis comprehensa. Tum nulla
oratio ne cogitari quidem potest, nisi quae aliqua lingua tamquam instru-
mento utatur , cuius scientia sublata 'disertissimi hominis luculentissima
oratio non humana arte perfectum opus videbitur, sed sonorum fortuitus
quidam concursus ne auribus quidem , sicut avium cantus, oblectationem
afferens. Praeterea cum mores hominum totaque sentiendi cogitandique

 

