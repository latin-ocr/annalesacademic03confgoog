ORATIO. 53

Vestrum iudicium , Curatores ‚ ab Angustissimo Rege comprobatum me
in eo honoris gradu collocavit, ut in hoc lectissimo conventu ex boc orna·
tissimo ad dicendum loco de meis studiis agere concessum sit. Viro
egregio atque optimo me succedere voluistis multisque nominibus omnibus
meritissimo commendato. Cui utinam fata pepercissent! cum horum iu-
venum causa tum vero mea. Namque illi diligentissimo ac dilectissimo
praeceptore privati sunt , mihi gravissimum onus , neque tamen sine ig-
naviae reprehensione recusandum, impositum est. Etenim ea nunnmannus
doctrinae copia erat ut sine contumelia , ea animi simplicitate ut sine
dolore posses ab eo in cursu honorum relinqui. Atque ego totam in scho-
larum umbra bibliothecarumque tranquillitate ita versatus , ut cum Vobis
tum aliis operam meam probarem , nunc , ea aetate quae careat iuventutis
venia maiorisque facultatis exspectationem excludat , in hanc splendidissi-
mam publice docendi muneris lucem protrahor inque partae qualiscunque
laudis periculum coniicior. Cuius delati muneris gravitatem , etsi ad ho-
norem amplissimam , non recepissem profecto , nisi probabiliter eam admi·
nistrare ‘non tantum ingenii ac doctrinae esse reputassem ‚ sed fidei quo·
que et voluntatis. Haec ego Vobis praesto ‚ haec polliceor, his Vestram
de me exspectationem tuebor, neque committam umquam ‚ ut aut industriae

laudem aut officii religionem in me requirentes Vestri Vos iudicii commen-
dationisque poeniteat.

Professores , viri clarissimi! Praeter spem et exspectationem meam Vestro
numero adscribor in boni viri Vobisque carissimi locum suffectus. Neque
Vos sine causa vel errore iudicii nonsummum diligebatis ‚ quo aut facilio-
rem aut commodiorem aut moderatiorem nullum me hominem videre me-
mini. 'I'alis viri desiderium Vos ut umquam deponatis exspectare ‚ inhu-
manum foret ‚ ego ut tollere aut levare possim , arrogans et superbum.
Quare illum Vos pie lugeatis, me tamen amanter in Vestrum ordinem
recipiatis3 ea enim est amoris copia singularis ‚ ut quidquid mihi caritatis
attribuere velitis , id illi non detrahatis. Me autem habebitis collegam et
Vestrae gratiae appetentem et auctoritati obfflquentem.

Vestrum splendidissimum consessum cum oculis lustro, commovet ani-
mum tristis sane cogitatio iucundissimo me huius dicendi muneris officio

