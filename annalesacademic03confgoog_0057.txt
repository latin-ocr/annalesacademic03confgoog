ORATIO. 47

ceteris iam antiquitatis monumenta apertiora et explicatiora ad intelligen-
dum proponantur , ipsos eadem melius intelligere consentaneum esse
videtur.

A qua intelligendi praestantia non seiungenda est maior de antiquis
litteris iudicandi prudentia; quae duae res ita inter sese coniunctae sunt ,
ut separatae vix possint cogitari. Namque nullum est certe sine intelli-
gentia iudicium; et mens in iis quae intelligendo percipit variis modis af-
fecta , quid in quoque scriptore admirandum sit delectationis quid vitupe-
randum taedii sensu discernens , in illis sensibus diligenter notandis et
observandis quid aliud facit quam iudicare?

Hanc intelligendi et iudicandi facultatis uecessitudinem tenentibus mirum
accidere non potest , si cum exculta illa facultate haec in nobis confirmata
sit. Quid velim nota ac insigni re illustrare liceat. Cum medio seculo
superiore nanxmnmss quatuor orationes plenas ineptiarum a cicnaons
scribi non potuisse contenderet eamdemque sententiam post sexaginta annos
resonamus Aususrus wonrlus proferret, quanti fere ab omnibus clamores
sublati sunt! Nimirum 'admirabilis illa Tulliani ingenii ubertas, concinna
ac numerosa verborum constructione expressa , et longae imitatorum con·
tinuationes‚ non ad rerum quae proponendae essent necessitatem arte com-
positae , sed laboriose collectae atque undique conquisitae ‚ quam immenso
intervallo inter se distarent, pauci erant qui discernere valerent. Quis
autem nunc inficetias istas pro Tulliano opere venditaret quin ab omnibus
rideretur? Nempe certius hodie et exploratius est de cressonis dicendi
genere iudicium ‚ pluresque sunt qui veterum scripta liberiore animo trac· Π
tare soliti non facile patiuntur , ut fucato nitore decipiantur.

Atque hoc non tantum valet de genuinis scriptis a subditiciis discer-
nendis , sed etiam de universa veterum litterarum aestimatione subtilius
instituenda. Non amplius opinio ‚ vel potius religio , mentes hominum
occupat, ut quidquid Graece aut Latine scriptum sit, id singulari arte
scriptum esse arbitrentur: sed ut hodie omnia praeclara rara esse appareat,
sic semper et ubique fuisse , etiam apud Graecos et Latinos, intelligi
coeptum est. Ita studium litterarum antea sine delectu in omnibus scrip-
toribus profusum ac dissipatum nunc in paucorum excellentia contineri
solet, ad quorum nobilissima opera collustranda reliqui tamquam ministri

