118 G. 1.LONCQ

autem in aliis institutionis partibus non exspectabile quidem , attamen
cogitabile duco , in clinica, quam vocant, ne cogitari quidem potest. Erunt
fortasse , qui multiplicandis clinicis , qui seiungendis et vero distribuendis
medicinae studiosis effici posse censeant, ut singulis exercitationibus non
plures intersint, quam spatia locorum et vero cum observandi, tum exami-
nandi et opem ferendi necessitas sinant. At primum ridiculum est ad·
mittere , tot clinica sive Leidae sive Traiecti haberi posse, quot ad ordi·
nem modo propositum omnino postularentur. Tum vero, Auditores, aut
fallor equidem, aut distributio ista libertati foret academicae contraria,
quippe cui hoc proprium sit, ut discant qui velint, quae velint, a quibus
velint. Ponam us autem , vastis exstructis in alterutra civitate nosocomiis
iisque mira aegrotantium caterva repletis ‚ ita rem ordinatam esse, ut liber·
tatis negligentiores diversorum clinicorum institutionibus alternatim utantur
studiosi. Quid accidet? Siquando singuli, quos sequantur, clinici vel ex
eadem Schola prodierint , vel certe ita inter se conveniant, ut iisdem mor·
bis eandem curam adhibeant, fortes et constantes informabuntur medici.
At vae illis , si tanta sit professorum discrepantia, ut, quod onus verum
habeat , a ‘rrrro negetur, quod hic affirmet, ille dubitet. Sceptici fient,
in arte salutari longe magis quam in theologia periculosi ⁸⁸). Principiis
carentes in aegris curandis semper haesitabunt, in gravioribus autem mor·
bis animo nunc huc, nunc illuc fluctuantes, vel turpi negligentia vel in·
tempestiva et praepostera audacia non raro mortem properabunt, ipsique
sui fiducia destituti vitam degent miserrimam. Est sane Medicina ab
evidentia mathematica quam longissime remota. Diversitas opinionum ,
dissensiones et controversiae diversos inter artis ministros vulgares potius
quam rarae sunt. Quae cum tirones in dubitandi periculum adducant,
multiplicatam illam institutionem vehementer equidem improbo. Quidquid
igitur contra dici possit, etiamsi nihil aliud esset, est autem multum,
quod vel suaderet illud vel etiam postularet, medicinae vindicandae causa
singulas servandas esse Academias ‚ magna cum asseveratione contendo.
Verum enim vero non tantum servandae sunt , sed etiam tuendae. Quod
nisi fiat, servari prorsus nequeunt. Neque eam modo tutelam specto ,
quae donationibus continetur et pecunia subministranda , iustissimoque pro·
fessorum delectu , nulliusque necessitatis cura negligenda ‚ sed talem vel

 

 

