46 G. G. PLUYGERS

nondum confecta iacere, sed vivere adhuc atque felici complurium labore ⁸
exculta vigere. Quantum in hac brevitate orationis consequar Vos, AA.‚
iudicabitis ’

Ea autem studia ex intelligendi veterum litterarum voluntate profecta
rectam aestimationem afferre et sanam admirationem eius quod in quoque
litterarum genere excellat supra posuimus. Ergo demonstrandum erit nos
veterum scripta et melius intelligere quam superiores et rectius aestimare
atque cum prudentiori delectu admirari. Quae demonstratio, ne tota haee
disceptatio insulsa atque inepta videatur, ita erit instituenda, ut cunc-
torum facultatem qui nunc litteris operam dant et qui olim dederunt in
contentionem vocemus , non ut singulorum quorumdam excellentiam pon-
deremus et examinemus,

Et primum ecquod certius est argumentum melius hodie veterum scripta
intelligi, quam ‘quod multo nunc emendatiora leguntur ‚7 Quod partim
eorum industria effecit, qui nostra memoria 'veteres membranas magna
cum diligentia denuo investigarunt3 quem laborem , saepe iniucundum
semper gravem, nemo profecto suscepit, nisi qui perspexisset, quantum
sibi adhuc ad accuratam veterum monumentorum intelligentiam obstaret
incerta eorum et non satis explorata in libris qui superessent traditio. In-
telligendi autem principium est, perspexisse non intelligere 'quod non
intelligas,

Ad hunc veterum librorum perscrutandi laborem ars emendandi accessit,
a multo pluribus hodie quam antea factitata. In qua quamquam-propter
rei difficultatem non multi admodum cum insigni successu elaboraverunt,
tamen in omnibus praedicandum est cum acre intelligendi studium tum
vero strenuus labor et indefessa industria. Nemo enim profecto traditam
lectionem emendare conabitur, nisi qui aut quod dictum esse videtur sentiat
sese non intelligere, aut quod dictum est ab eo non ita dici potuisse
existimet a quo dictum esse feratur. Quid autem a quoque scriptore
quopiam modo dici potuerit aut non potuerit cognoscere longi laboris est
multaeque lectionis. Neque vero aliud est assidua veterum scriptorum
lectio et vehemens illa ad eos applicata animi occupatio, in qua litterarum
studium consistere volebam.

Si igitur nostrorum hominum ingenio atque labore effectum est, ut

