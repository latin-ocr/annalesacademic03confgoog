ιω 6.ιιοΝορ

universitatum alumni. Quantacunque enim religione probentur candidati,
ne civitatis incommodo deficiant medici, modum exigendae doctrinae com·
munis definiet examinandorum peritia.

Longe aliter statuendum est de Scholia liberaliter instructis. Quae siqui·
dem doctores habeant nec pauciores quam Academiae, nec minus egregios,
et vero paria studiorum adminicula , multis certe nominibus universitatibus
aequiparandae sunt. At academica institutio ad omnes explicandas ingenii
dotes, ad animum excolendum, ad hominem informandum vere humanum,
a praeiudicatis opinionibus liberum , constantem , modestum dici vix po-
test, quanto magis accommodata sit quam alia quaecunque disciplina. In
universitate , qualem maiores nostri variis in patriae locis condiderunt, non
universae quidem , quod mala quis vocis interpretatione suspicari possit,
at multae tamen traduntur eaeque diversissimae doctrinae. Rara utique
exempla sunt civium academicorum, qui praecipuas deinceps consectantur
singulorum ordinum institutiones. Pauci modo praeter scholas lege prae·
scriptas uni de ceteris tam assidue intersunt eique tantum operae tribuunt,
quasi disciplina ibi tradita ad proxima vitae munia necessaria esset. At
plures incredibili flagrantes discendi amore praeter eam , in qua habitare
student, varias solent gustare disciplinas. Omnibus insuper est consue·
tudo cum adolescentibus diverso studiorum generi destinatis. Qua quidem
consuetudine efficitur, ut de nullis non rebus sive disserendo sive confa-
bulando multarum sibi notitiam parent, quae ceteroquin ipsis incognitae
mansissent. Quod autem pluris est, diversa ratione tum ingenium acui-
tur, tum animus inflammatur. Exardescit studium veri, reprimitur arro·
gantis, praecavetur iniquitas , excoluntur perpoliunturque mores. Quod
quanti medicis momenti sit, 'qui varii generis hominibus adesse , qui nul-
lius non indolis aegrotantibus curam adhibere debeant, omnes norunt,
qui quid urbanitas et modestia, quid candor et aequabilitas, quid con-
stantia et fortitudo cum ad favorem , tum ad fiduciam valeant , observando
experiundoque didicerint ipsi. At vero civitati vel maxime, tum etiam
arti, quam exerceant, mirum quantum prosit, quod ad omnem humani-
tatem exculti, quod ingenui, quod stabiles et firmi sint, quicunque me·
dicinam factitare cupiant. Quidquid igitur alia praestiterint instituta ,
quandoquidem Academiae honestioribus informandis inprimis accommodatae

