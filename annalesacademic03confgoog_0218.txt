208 Ι. Ι. vsu oosTERzEE

Luce ‚ in Christo nobis concessis 3 quibus adeo parum convenire videtur,
de veritate religiosa ita disputare , ac si nunquam Aliquis his in terris
apparuisset, qui Ipse V eritalem se diceret, cuiusque igitur discipuli non
amplius veritatem recensendam habent inter Deos Deasve ignotos , quibus
apud Athenienses altaria templaque exstructa erant. Unde iam sequitur,
nobis ante omnia de indicati Scepticismi charactere loquendum esse, quippe
haud uno nomine ab antiquiore diverso Alia enim fuit dubitandi ratio
atque methodus apud philosophos Graecos , alia apud Theologos, est , qui
Christo nomen dederunt. Alia, ut boc utar, apud Franco-GalloS, haud
raro frivoli ingenii motu abreptos ‚ alia apud Germanos ‚ serios et severiores
ingenio ‚ et abstrusiore philosophandi ratione sibi aliisque placentes. Quodsi
igitur quaerimus , quanam potissimum forma Scepticismi Proteus se con·
spiciendum praebeat his nostris diebus , est omnino , quod gaudeamus ,
Auditores ‚ hanc formam pristini aevi rationi haud parum subinde prae·
stare. Hodierna Scepsis in genere a levitate et futilitate abhorrens indo·
lem seriam ‚ moralem , paene dixerim religiosam commonstrat. N on adeo ‚
si comparationem instituere licet , unicuique recentioris poeseos amico fami-
liarissimam , non adeo cornu unrnrsrornnnau nobis in animum revocat,
qui negando iterumque negando fatale quoddam gaudium gustat, sed
ipsum potius tristissimum unsrun , qui cum campanas tinnire angelosque
cantare audiret flebilis querebatur: aaudio omnino ‚ quae mihi nuncias ‚
'laeta , sed eheu ‚ quod deest , nil est, nisi unice -- fides.” Sunt quidem
etiamnunc superstites , qui decantatam cantilenam veterum Materialistarum
et Deistarum repetunt ad nauseam usque, Auroram scilicet nobis promit·
tentes ‚ e qua numquam sol orietur. Hos autem si facile indoctae plebi
relinquimuS, ad melioris notae homines oculos' iam convertentes, nullo
modo dubitari posse videtur , cum obiectiones nostri aevi contra Evangelium
Christi longe graviores atque doctiores esse , quam antea; tum haud raro
easdem coniungi cum practica quadam religiositate , qua fit ut serium
illud: μετανοεῖτε saepius etiam audiatis ab ipsissimis illis, qui ceterum
miracula omnia reiiciunt ‚ tanquam plane absurda. Nec mirum. Nostrates
praesertim indole moderatiores sunt , temperatiores , et ab omnibus Extre-
mis ita aversi, ut potius in dubitando etiam sibi non plane constare vide-'
antur, quam omnem modum excedere. Quod tamen non impedit quo-

 

 

 

