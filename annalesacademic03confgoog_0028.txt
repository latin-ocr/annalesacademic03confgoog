18 P.L.RYKE

movere, nec quidquam per se ipsas efficere? Revera hoc nego, Auditores„
Nam pendet quidem a voluntate nostra utrum vis applicatur necne, sed
ipsa voluntas non valet efficere laborem. Labor scilicet, quem corpus
nostrum pro voluntate aut facere potest aut non facere , unice pendet
a permutationibus chemicis , quas subeunt alimenta nostra. Aufer illa
alimenta et brevi videbis quid de labore fiat, vel potius nihil fieri videbis.

Quod modo dixi Vim non posse consumi, quivis facile intelliget, qui
noverit eam vim , quae consumta videatur, continuo in aliam vim eius·
dem quantitatis transire. Cuius rei rationem qui non probe noverit dicet
fortasse: en molem illam adspice aheneam, ab hoc ipso , ut videtur,
nomen adeptum , quod alia corpora loco moveat, molem illam quae longam
seriem plaustrorum secum trahit, ipsa magis volans quam currens , nonne
illa moles vim consumit? quid igitur pro carbonibus istis reddit quod
denuo eandem vim efficere possit? Qui sic loquatur, vereor ne me non
intellexerit, Auditores. Dixi tantummodo vim non posse deleri; non dixi,
vim non ita posse transferri, ut, si translata sit, ea denuo uti possimus.
Sed redeamus ad plaustra illa volantia. Quae caussa est quod ea carere
non possint vi quadam continua? Quid aliud nisi quod aer propellendus est,
quod tritura superanda? Recte quidem; sed ex illa tritura nonne calor
excitatur, et aer ille propulsus nonne movetur? Certissime ; quamobrem
etiam calor ille et aer ille motus, si modo sciremus adhibere, novam
operam praestare possent. Quid autem aer motus efficere possit quotidie
videmus in molis.

At quid hic commemorasti perpetuum illud mobile? Num igitur nostra
demum aetate probatum est id non posse reperiri?

Constat quidem , Auditores , e certa quadam quantitate vis impellentis
cuiuscunquemodi sit quod adhibeatur instrumentum , non nisi certam
quantitatem operae posse produci. Nemo tamen adhuc probavit, nec
probabit unquam, opinor, non posse excogitari instrumentum, quo vis
producatur perpetuo impellens. Contra vei-03 si effectus electricitatis
Voltaicae unice adscribendus sit· contactui, quod olim vulgo credebatur,
quodque nunc etiam sunt qui contendant, multum abest ut censeamus
perpetuum mobile non posse esse nisi falsum opinionis commentum. Etenim
ad hanc rem nihil aliud opus erit, nisi ut inveniatur materia quaedam

