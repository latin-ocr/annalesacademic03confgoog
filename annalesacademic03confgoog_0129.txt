ORATIO. 119

maxime, qua studiosa iuventus cum alliciatur, tum invitetur, omissis qui-
bus repellatur. Leges obligatoriae , quibus ad academicam disciplinam
cogantur medici futuri, libertatis principiis adversari videntur ⁸⁰). Neque
autem iis opus est, Auditores. Dummodo vindicentur Academiarum iura
et privilegia, dummodo abstineatur ab iis, quae novi homines machin‘an·
tur, nullum dubium. quin et florere et patriae medicinae insigniter pro-
desse pergant. Quodsi vero con tra maiorum voluntatem doctoris titulus
ita infringatur, ut ad artem factitandam non amplius sufficiat ; si vel ii,
qui summis in medicina honoribus ornati sunt, quo licentiam acquirant
opem ferendi, iuratorum probationi submittantur ; aliis autem ad longe
minorem humanitatis cultum informatis eadem tribuantur iura , quae do-
ctoribus adhuc competunt, aut nihil video , Auditores , aut apud nostrates
actum est de medicina. Cor-ruet ordo medicorum , tabescet etiam physico·
rum , disrumpentur universitates, frigescent studia quaevis, retrolabetur
ars salutaris , evanescet, quam a maioribus accepimus ‚ eruditionis buma-
nitatisque fama.

At enimvero, sic mihi quispiam occurrat, aliorum quam docentium pro-
batio civium securitati perquam necessaria habetur. Si nulli, nisi docto·
res ‚ salutiferam artem exercerent, complurium incolae pagorum , Bunscho-
tani, Gamericenses, alii, medicorum auxilio destituti, magno quidem aerarii
damno , cuncti deinceps emerituri forent. Itaque praeter honoratiores aliis
etiam medicis opus est , inferioris ordinis illis , qui , quod ceteri recusant ‚
ruri degere velint. Qui vero rusticis medicinam adhibere possunt, possunt
et optimatibus, ⁸ut igitur consequens esse videatur, quibus potestatem·
feceris ruri medicinam factitandi, iisdem et in urbibus eandem concedere
licentiam. Consequens est, Auditores ‚ nequaquam diffiteor-5 at restringere
licentiam eorum, a quibus minorem ingenii cultum exegeris, quam ab aliis
postularis , neque iniquum et vero propter contrarii consequentias summe
necessarium. Egomet ipse, longo rerum usu quid verum· sit in eiusmodi*
quaestionibus edoctus, iis adstipulor, qui solos medicinae doctores ad artem
salutarem factitandam in patria nostra haud sufficere contendant. At eo
libentius legem acciperem , qua summos in medicina honores antiquo more
cuncti petere iubeantur, qui Anscnmrn sacerdotibus accenseri cupiant,
qno magis persuasum habe0, nisi repudietur, quam in exordio commemo·

 

