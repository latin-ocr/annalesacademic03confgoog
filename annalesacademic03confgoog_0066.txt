56 G.G.PLUYGERs›0RAT1a

summum est, vel potius ita necessarium, ut qui ceteris omnibus et naturae
bonis et doctrinae copiis ornatus ad instituendam inventutem accedat, is
si eo careat , nequidquam elaboretx habebat enim ardentem amorem et
eius disciplinae quam tradebat, et Vestri quibus eam tradebat. Litteras
antiquas amabat, quie nihil iis ad virtutem excellentius aut efficacius ad
humanitatem esse sentiebat: Vos ita caros habebat , ut id vobis impertire
studeret quod praestantissimum sibi esse videbat, utque nihil antiquius
existimaret, quam Vos per litterarum studium ad virtutem et humanitatem
perducere. Hinc summa eius in munere exsequendo religio , hinc summa
in litteris excolendis industria: nam quidquid aut studii ant operae aut
laboris impendebat, id Vestra causa erat susceptum. 'Pam religiosi hominis
tamque amantis praeceptoris locum capturus quid maius profitear aut Vo-
bis pollicear‚ quam simile in Vos me studium habiturum esse paremque
fidem ac religionem. Vos autem , Optimi Adolescentes , rogo ‚ ut brevem
mihi usuram bonae de me opinionis concedere velitis. N am si me notum
· habebitis ‚ si meam in Vestras utilitates propensam voluntatem cognoveri·
tis ‚ spero ac confido fore , ut Vestram Vos voluntatem mihi mutuam tri·
buatis. Ego vero ita demum muneri quod auspicor satisfecisse mihi vide·
bor, ita demum mihi ipse placebo, si pari me Vos caritate amplexi eritis
parique amore ‚ atque in normannum conferebatis.

Dle

 

